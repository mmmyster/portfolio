<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Poems</title>
  <link rel="stylesheet" href="../css/normalize.css">
  <link rel="stylesheet" href="../css/general.css">
  <link rel="stylesheet" href="../css/colors.css">
  <link rel="stylesheet" href="../css/poems.css">
</head>

<body>

  <main>

    <article class="poem-wrapper">
      <p class="poem">
        umelé svetlá sa ponárajú do temnoty <br>
        viečka ľudí okolo sa zlievajú <br>
        a uhášajú tlejúci plamienok v očiach <br>
        všade je tma <br>
        konečne môžem začať potichu plakať <br>
        tak aby ma nikto nepočul <br>
        a nevidel <br>
        nie že by to niekoho zaujímalo <br>
        ale človek má vďaka tomu pocit bezpečia <br>
        sám <br>
        so sebou <br>
        od seba <br>
        nečaká zradu <br>
        práve vtedy však zrádzame. <br>
      </p>
      <div class="data">
      </div>
    </article>

    <article class="poem-wrapper">
      <p class="poem">
        pri pohľade na ňu cítim <br>
        v ústach sladkú chuť. <br>
        cítim štípanie soli v očiach keď ju vidím <br>
        na oblohe. <br>
        zamyslene sa na ňu pozerám <br>
        ako drží veci <br>
        ktoré boli <br>
        naše. <br>
        spoznal som ju <br>
        tam na palete umelca. <br>
        používal ju len na najpestrejšie časti <br>
        svojich diel. <br>
        bránila mi kričať <br>
        keď som mal. <br>
        videl som v nej lásku. <br>
        no bol som farboslepý. <br>
      </p>
      <div class="data">
      </div>
    </article>

    <article class="poem-wrapper">
      <p class="poem">
        <small>
          táto básnička bola určená pre <br>
          jednorazový pohár od kávy, <br>
          na ktorý bola napísaná a ktorý som už <br>
          nikdy viac nevidel <br> <br>
        </small>
        nebola iba pre mňa <br>
        no bola len moja <br>
        mlčala <br>
        keď som nemohol hovoriť <br>
        spievala <br>
        keď som nemohol spať <br>
        dala mi srdce <br>
        ja som si ho chcel uchovať <br>
        privrel som nad ním veko <br>
        zničil som ho <br>
        napil som sa z jeho lásky <br>
        a zostala iba pena <br>
        miznúca v hĺbke <br>
        modrého víru s čiernym stredom <br>
      </p>
      <div class="data">
      </div>
    </article>

    <article class="poem-wrapper">
      <p class="poem">
        v aute išli dvaja <br>
        bez pásov <br>
        čo bolo pred nimi <br>
        postupne prezrádzali svetlá auta <br>
        zrazu povedal, že chce byť slobodný <br>
        sedieť bez operadla <br>
        a spať hore nohami <br>
        zastavila <br>
        ocitol sa na moste <br>
        medzi svätcom hranicou a vtákmi <br>
        ju pripomínali len dve svetlá <br>
        opúšťajúce tmu za sebou <br>
        a odopnuté pásy <br>
        odrazu sa rozsvietili ďalšie svetlá <br>
        a zastavila <br>
        odišla <br>
        vrátila sa <br>
        v opačnom <br>
        cudzom smere <br>
        <br>
        druhá strana mosta <br>
        pokojná a vyrovnaná <br>
        rozbehol sa k nej <br>
        a skočil <br>
        na malú chvíľu <br>
        cítil <br>
        slobodu <br>
        niekde medzi mostom a zemou <br>
        nebránili mu svätec hranica <br>
        a vtáci sa pridali k nemu <br>
      </p>
      <div class="data">
      </div>
    </article>

  </main>

  <footer>
    <a href="../">back</a>
  </footer>

</body>

</html>